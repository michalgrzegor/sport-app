[
    {
        "board_note_name": "Spanie",
        "board_note_link": "https://www.youtube.com/watch?v=T7PVFOprHUE",
        "board_note_description": "Kładź się spać wcześniej! Czas fizjologicznej regeneracji nadnerczy przypada na okres pomiędzy 21:00 a 01:00 w nocy. Można to sprawdzić w bardzo prosty sposób i... rezultat już pierwszej próby sprawi, że z miejsca docenicie ten fakt. Nierzadko spotyka się przypadki, w których pacjent narzeka, że nie może się wyspać, niezależnie od tego, czy wstaje o 6 rano, czy przed 09:00. Podczas wywiadu pojawia się jednak informacja, że regularnie kładzie się spać około północy lub po pierwszej. W momencie, gdy sen następuje od godziny 22:00, pacjenci dosłownie potrafią się budzić jeszcze przed dzwonkiem budzika, w pełni wyspani. Wypróbuj, jeśli masz kłopoty z energią na cały dzień."
    },
    {
        "board_note_name": "Kawa",
        "board_note_link": "https://www.youtube.com/watch?v=8cvhwquPqJ0",
        "board_note_description": "No właśnie, kawa - pić, czy nie pić? Oto jest pytanie. Na temat tego pobudzającego napoju w ciągu lat powstało wiele kontrowersji, a badania naukowe często również nie pomagają. Dlaczego? Bo z jednej strony wskazują na to, że picie dużej ilości kawy wspomaga zachowanie długowieczności, a z drugiej strony pojawia się badanie, które wskazują na podwyższoną śmiertelność u kawoszy z często występującymi mutacjami genetycznymi. Nauka jest dziedziną trudną, niejednoznaczną i niekiedy nawet niewdzięczną, dlatego trzeba zawsze spojrzeć szeroko, poza kontekst konkretnego badania. Gdyby zechcieć wyjść nieco poza suche dowody i porozmawiać z ludźmi raczącymi się 'napojem bogów' lub jego substytutami zawierającymi kofeinę w składzie, to relacje mogą być bardzo rożne. Jedni powiedzą, że piją je dla smaku i prawie w ogóle nie odczuwają pobudzenia. Inni zaś proszą, aby nie była zbyt mocna, bo zaraz trzęsą im się ręce, odczuwają niepokój i mocne bicie serca. Wpływ substancji stymulujących na nasz organizm jest bardzo szeroki, jednak jedna zasada jest niezmienna - im bardziej naturalny napój, tym lepszy. Dlatego też, naszym zdaniem zdecydowanie lepiej jest wybrać kawę niż napój energetyczny. Ten drugi bardzo często zawiera duże ilości cukru lub sztucznych substancji słodzących, których wpływ na organizm nie został ostatecznie potwierdzony. Mało tego, splenda pogarsza wrażliwość tkanek na działanie insuliny o 18%, więc czytajcie etykiety!"
    },
    {
        "board_note_name": "Napoje gazowane",
        "board_note_link": "",
        "board_note_description": "Na podstawie danych NHANES III (1988-1994) średnie zużycie fruktozy wyniosło 54,7 g dziennie i stanowiło 10,2% całkowitego spożycia kalorii. To o 50% więcej niż średnia z lat siedemdziesiątych XX wieku, która wynosiła (37 g/dzień). W latach 90 XX wieku konsumpcja była najwyższa wśród nastolatków - na poziomie 72,8 g/dobę (12,1% całkowitej kaloryczności). Kampanie mające na celu uświadomienie zagrożeń płynących z picia napojów słodzonych cukrem (SSB) przyniosły efekt – ich spożycie uległo zmniejszeniu w ostatnich latach ale nie w grupie dzieci i młodzieży . Co więcej, dane z ostatnich 3 dekad pokazały, że w tej grupie spożycie SSB jest wysokie i jest powiązane z epidemią otyłości i ryzykiem rozwoju cukrzycy typu II .W tym samym czasie częstość występowania otyłości u dzieci i młodzieży wzrosła z 5% (lata siedemdziesiąte XX w) do 17% (2011-2014). Przypadek…? Nie sądzę."
    },
    {
        "board_note_name": "Stres",
        "board_note_link": "",
        "board_note_description": "Nie jesteśmy w stanie wyposażyć Was w magiczną pigułkę, na zasadzie „łyknij i stres przejdzie”. PRZEDE WSZYSTKIM należy zadbać o odpowiednią higienę życia, ale o tym będzie traktował nasz kolejny wpis. W telegraficznym skrócie chodzi o podążanie dietą umożliwiającą kontrolę gospodarki cukrowej, wysypianie się, odnalezienie źródła stanu zapalnego w organizmie i jego eliminację. DOPIERO wtedy możemy pójść po pomoc suplementów. Łykanie tabletek przy jednoczesnym zarzynaniu się w pracy, wiecznych stanach zapalnych oraz hipoglikemii reaktywnej nie ma najmniejszego sensu. Dla tych z Was, którzy starają się kontrolować higienę życia, mogą przydać się takie produkty jak chociażby: ashwaganda czy różeniec górski oraz fosfatydyloseryna."
    },
    {
        "board_note_name": "Witamina D3",
        "board_note_link": "https://www.youtube.com/watch?v=UXakjtWkbO0",
        "board_note_description": "Zaleca się stosowanie bardziej konwencjonalnych dawek witaminy D, zgodnie z zaleceniami Institute of Medicine i innymi opublikowanymi wytycznymi, chyba że istnieje pilna potrzeba szybkiego zwiększenia poziomu 25(OH)D. W przypadku leczenia dużymi dawkami należy zachować szczególną ostrożność przy instruowaniu pacjentów o właściwym stosowaniu; należy im polecić unikanie dodatkowych suplementów dostępnych bez recepty, liczba przepisanych dużych dawek powinna być ograniczona, a poziom 25(OH)D powinien być regularnie sprawdzany."
    },
    {
        "board_note_name": "Kreatyna",
        "board_note_link": "https://www.youtube.com/watch?v=hMAgyWKt7Nk",
        "board_note_description": "👉 Resynteza energii – podstawowym zadaniem kreatyny (a właściwie fosfokreatyny) jest podtrzymanie właściwego poziomu ATP (adenozynotrifosforanu) dzięki nagłej refosforylacji ADP do ATP przy udziale fosfokreatyny. Dzięki temu nie tylko odczuwamy mniejsze zmęczenie i jesteśmy w stanie zdzierżyć większą objętość lub intensywność danej sesji, ale także odczuwamy szybszy progres parametrów sportowych na kolejnych sesjach treningowych. ATP jest głównym źródłem energii dla pracujących mięśni w adaptacji sprinterskiej wykorzystującej system ATPazy miozynowej, więc w aktywności fizycznej trwającej do 10 sekund – przykłady tego typu wysiłku możemy zaobserwować zwłaszcza w kulturystyce, sprincie, footballu lub szybkiej wymianie ciosów o maksymalnej sile. Kiedy komórki mięśniowe są stymulowane do skurczu, ATP rozpada się do ADP, co powoduje uwolnienie energii. Wtedy do akcji wkracza fosfokreatyna, która umożliwia odbudowę reszty fosforanowej i odtworzenie cząsteczki ATP z ADP. Pozwala to na uzupełnienie jej poziomu i kontynuację produkcji energii. Podczas okresów intensywnych ćwiczeń proces resyntezy ATP nie zachodzi z wystarczającą szybkością i poziom ATP zostaje zaniżony. Stan ten powoduje zmęczenie mięśni i zmniejsza ich zdolność do silnych skurczów. Dzięki zwiększonym zapasom fosfokreatyny ATP jest resyntetyzowane szybciej, co umożliwia mięśniom wzrost siły i wytrzymałości, a co za tym idzie szybszą adaptację do nowych obciążeń treningowych. W warunkach prawidłowej gospodarki mineralnej, przejście kreatyny w fosfokreatynę osiąga stan równowagi. Jej suplementacja w sportach szybkościowo-siłowych pozwala przesunąć tą równowagę na naszą korzyść, dzięki czemu postęp treningowy jest o wiele szybszy."
    },
    {
        "board_note_name": "Masa",
        "board_note_link": "",
        "board_note_description": "Tak samo jak w matematyce, gdzie pierwszeństwo nad mnożeniem i dzieleniem mają działania potęgowania i pierwiastkowania, tak samo w dietetyce efekt fizjologiczny tej samej dawki kalorii znacząco różni się w zależności od składu i jakości posiłku. Dla przykładu, posiłek o 600 kcal zbudowany głównie z białek i tłuszczów przysporzy się organizmowi inaczej, niż taka sama kaloryczność zawarta w białkach i węglowodanach. Różnice dotyczą chociażby kształtowania się poziomu insuliny, leptyny, czasu osiągania sytości, jak również możliwości odbudowy glikogenu po ciężkich sesjach treningowych. Musimy mieć świadomość tego, że matematyka i fizjologia"
    },
    {
        "board_note_name": "Beta-alanina",
        "board_note_link": "https://www.youtube.com/watch?v=YSxHifyI6s8",
        "board_note_description": "ta królowa drugiego planu dba w zasadzie o narastający w naszych włóknach mięśniowych poziom karnozyny, potężnego bufora, który umożliwia kontynuowanie eksplozywnej pracy mięśni nawet przy niesprzyjających warunkach niskiego pH naszych mięśni. Karnozyna w większej ilości występuje we włóknach szybkokurczliwych, co oznacza, że większe korzyści z suplementacji wyniosą sprinterzy oraz osoby w adaptacji szybkościowo-wytrzymałościowej, do której zaliczymy wiele sportów zespołowych, a także crossfit i sporty walki. Suplementacja beta-alaniną wpływa na wzrost mocy, polepszenie progu mleczanowego, zwiększoną wydolność tlenową i beztlenową. Polecana dla każdego, komu zależy na możliwości kreowania ciężkich treningów."
    },
    {
        "board_note_name": "Ashwaganda",
        "board_note_link": "",
        "board_note_description": "żeń-szeń indyjski znajdzie zastosowanie dla każdego. No, może poza osobami z chorobą Hashimoto. Ta roślina zaliczana jest do adaptogenów, substancji ułatwiających kontrolowanie stresu psychicznego i fizycznego. Stosowana przed intensywnymi treningami wpływa na zmniejszenie CPK (jednego z markerów uszkodzenia mięśni po treningu) o 35%. Wspomaga zachowanie prawidłowej pracy nadnerczy, co jest dość istotne u osób trenujących z dużą częstotliwością. W miejsce ashwagandy można zastosować również inne adaptogeny – różeniec górski, żeń-szeń orientalny, reishi, cordyceps."
    }
]